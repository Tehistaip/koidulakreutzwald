<?xml version="1.0" encoding="UTF-8"?>
<body>
<h2 author="KOIDULA" number="24">24. KOIDULA KREUTZWALDILE.</h2>
<source>EKM EKLA, f 63, m 1:2, l. 13</source>
<p>[11. mail 1868.]</p>
<p><i>Minu armas Viru laulik! </i></p>
<p><i>Eks ole nüüd tõsi, et meile hiljemini üleliigseks ja karistuseks võib minna, mille puuduse üle meie eestotsa kaebust tõstnud? — Taevaminemisepühal</i><note place="end" n="1"><p> 9. mail.</p></note><i> teele läkitatud kirjasaadetus saab vahest juba Teie käes olema, mille sees Teile manuskripti varsti tagajärele kätte lubasin muretseda. Kas minu Viru laulik mulle andeks annab, kui mõne lehekese juurde lisasin, — temale ühtlasi meelde tuletades, mis ta mulle lubanud?</i><note place="end" n="2"><p>Koidula kõneleb siin oma luuletustest, mis ta koos "Tuletorni" käsikirjaga Kr-ile saatnud (vt ka kiri 30 P. S.); saadetise kaaskiri (vrd "temale ühtlasi meelde tuletades, mis ta mulle lubanud?") pole säilinud. Koidula luuletuste käsikiri sisaldas 14 luuletust; säilinud nimestik: EKM EKLA, f 59, m 10:7, vt ka A. Undla-Põldmäe, Koidulauliku valgel. Tallinn, 1981, lk 112—113.</p></note><i> "Vihtlemise" tõotus ei ole vistist veel minu isaliku sõbra meelest unund!? Ma tean küll, et see palju, väga palju on tahetud sealt, kus nagu Teil kasinat puhkamiseaega mõnusama ajaviitmisega ära peaks kulutatama, aga ma palun Teid ka kõigest südamest tõotuse täitmist siis üksi käsile võtta, kui Teil vahest korra muud ajaviidet ei peaks olema juhtuma ja "mõtted laialikust ümberluusimisest" ehk ka peaksid väsinud olema — minu lehtedel on küllalist ootamiseaega ja neid Teie käes teades on süda mul rahulikum veel, kui oleksid nad minu enda laualaekas. "Endistel paremail aegadel" (kuida võis ometi minu armas laulik neid sõnu sulest valada?) olen ma Teile nii suureks võlgnikuks saanud, et endise lahkuse peale edasi patustades süüd palju enam ei jõuaks suurustada. —</i> See on nüüd muidugi jälle naisterahvaloogika ja pealegi veel väga kasuahne, sellepärast olgu kohe käidud Teie helduse ja kannatlikkuse palvel, kui Teie üleannetu koolilapse "mõistusel" oma ütlemistega, nagu enamasti, kuigi palju õnne ei ole. <i>— Minu Viru laulik, kuida ma Teid taga igatsen! Ei jõua ma Teile seda salgama hakata ja kui Teie tõesti kes teab kuida mind sõitlema läheksite. — See tundmus on kangem kui mina ja minu tahtmine. Mispärast siis isa ja lapse vahele, kes looduskorralikult koos peaksid olema, ruumi ja vahet on loodud? Ma olen ennast nõnda harjutanud Teie tütreks arvama, et ma — — aga ei! Küllalt! Ma räägiksin enam, kui ma vastata</i><note place="end" n="3"><p>s.o vastutada.</p></note><i> jõuaksin. Kannatage oma Lydiaga, kes mitte seda lõnga ei tohi korrutama hakata, kui kõik väike mõistusevarandus puhtaks metsa ei pea minema! </i></p>
<p><i>Maailm on jälle nooreks läinud — tuhat häält hõiskavad ja helisevad puude ladvast ja soojast tuuleõhust südamele rinnus rõõmulaulu ja õnnesõnumeid vastu. Üksainuke tund loomuse pühas kojas iseenda ja noore kevade seltsis ära elatud maksab enam kui kümme nädalat tolmuses toas või inimeste igava tarkuse taga ära viivitatud!</i> Missugune ülem õnn noore haljuse puhkemist ja tärkamist silmitseda — on, nagu ei teaks kõik need rohulibled ja lehekesed, mis peale hakata seesmise jõurikkuse ja -küllusega! Terveid lugusid võib neilt kuulda saada, nii sooje ja tarku lugusid, nagu neid ükski romaanikirjanik vesta ei oska. <i>Jah, kes sagedamini neil tohiks võõrsil käia! Minu Viru laulik on rataste peale ja tõvevoodite ette vangistatud ja tal ei ole teadmata, et tema Lydia ka hoopis paelutamata priiuses ei ela. Aga mul ei maksa kaevata, kelle põli mitmest teisest ikka veel saja võrra kergem: kui aga <u>iseenesega</u> natuke hõlpsamalt läbi jõuaks saada! "Ja tõusin inglimõtteil ma ka koidul sängist ülesse — ei <u>ühte</u> pattu täitmata ma jätnud päeva loodeni!"</i><note place="end" n="4"><p>Vrd Koidula luuletus "Südame nõdrus". — Waino-lilled. Kuressaare, 1866, lk 22 ja L. Koidula, Luuletused. Tallinn, 1969, lk 44.</p></note><i> Rõõmusilmapilgud need ei ole mitte, mis mulle iseenda tahtmisenõtrust näitavad, mis mulle tunnistavad, et tõesti alles kümme korda suurem isenik olen, kui vahest ise arvasin. Ma tahaksin hea meelega teada, kas kõigil naisterahvastel iseenesega näi palju alalist sõda pidada jääb kui minul — aga ei usu! Ma tunnen mitut, kes alati rahul ja liigutamata nägu näitavad. Kes teab siiski? Ma olen mõne korra iseenesest näinud, kuida </i></p>
<lg type="poem">
<lg type="stanza">
<l>"Vaikse näo alla pandud</l>
<l>Valuvermed varjule!"<note place="end" n="5"><p>Vrd Koidula luuletus "Häda meile!". — Samas, lk 200.</p></note></l>
</lg>
</lg>
<p><i>Meesterahval võib sellepoolest palju kergem põli olla: nemad on juba sündimisest saadik valitsema loodud, mis neid vistist ka siin kergemalt võidule avitab. Aga meie! — — </i></p>
<p><i>Teie nimetate, armas isalik sõber, Postimehe viimasest numbrist just seda oma meele pärast olnud olevat, mis minu teades mitu kirikuõpetajat tulise vihaga täitnud</i><note place="end" n="6"><p>Vt kiri 21, viide 4.</p></note> — "Lehel on ikkagi <u>liig</u> kahjulik tendents. Selle vastu peaks püüdma töötada." <i>Minevanädalases "kirjavastuses" on natuke sellekohalist vastust leida.</i><note place="end" n="7"><p>Vt E. Post. 24.04.1868, lk 135, kus kõneldakse Postimehe "vastastest ja vaenlastest", "rõhumisest", mis "vasturõhumist" tekitab, mida aga sugugi tarvis polevat "inimeste vahel, kes ühe põllu peal tööd peavad tegema".</p></note><i> — Christiani — Willigerode? Esimene on konvendi peal tema eest käskinud hoida, teine hiljuti alles kantsli pealt kuulutanud: enne olevat meil "maarahvas" olnud, nüüd ei olla neil sest küllalt, pidada "eesti rahvas" olema; enne olnud meil "maakogudus", nüüd olla kogudus kahte jakku aetud, mõned olla endale ise "seltsi" teinud (vaene Vanemuine!!), jüripäevast saadik lõppenud veel kõik mõisa-orjus ära</i><note place="end" n="8"><p>Liivimaa maapäeva otsusega keelati teorendi vahekorrad renditalupoja ja mõisniku vahel alates 1868. a jüripäevast (23. aprillist), kusjuures teorent asendati raharendiga; mõisa- ja kvoodi- e kuuendiku-maal kestis teoorjus edasi.</p></note><i> ja tuleval aastal saaksid endile vist (babüloni) torni taevani ehitama — — peab 50-aastast priiuse püha tähendama! See on seesama mees, kes minu isale kord-korralt kirjutab:</i> "Väga lugupeetud, kõrgesti austatud <u>sõber</u>!" <i>etc. etc.</i> "<u>Südamest tulevas austuses otsekoheselt Teie poole hoidev W[illigerode]</u>." <i>Missugune igapäevane mõistus sest peab jõudma jagu saada!? Ärge sellepärast imeks pange, austatud härra, kui paavsti kukil nii tihti tallatakse: selle pildi all, mida meie kihelkonna-paavstidele kujutamiseks ette pannakse, võib neile üksi veel mõne sõna ütelda ja nemad, kelle sugulane vaba sõna võtmeid omas peos peab, teavad väga selgesti, <u>mispärast</u> Postimees nõnda suur "Rooma vanarauga" vaenlane.</i><note place="end" n="9"><p>Vrd kiri 14, lk XXX.</p></note><i> — Aga küllalt sest! Ma olen selle poolest palju enam südamele ruumi andnud, kui vahest minu kohta sünnib, — tuleb kõik Postimehe kallalisest suletööst,</i><note place="end" n="10"><p>s.o suletööst Postimehe kallal.</p></note><i> kust mõnda vägisi "sule" külge hakkab, mis õiguse pärast "<u>pea</u>" kätte üksi peaks toimetada jääma. </i></p>
<p><i>Teie näete, armas Viru laulik, et "õlgede peksmine" <u>minu</u> amet on — ja mina "lorisemise" sõna Teile, <u>Teile</u> koguni õiguseks ei jäta! Oh see üleannetu käsi! — Minu südame soovimised paluvad Teile rõõmulikke suistepühi, ja — lubage mind hoopis tasa nimetada — peagi oma Viru lauliku käest uut mälestusetähte  </i></p>
<p><i>Teie</i></p>
<p><i>alandlikule</i></p>
<p><i>Lydiale. </i></p>
<p><i>Tartus, 11. lehekuul 1868.</i></p>
</body>