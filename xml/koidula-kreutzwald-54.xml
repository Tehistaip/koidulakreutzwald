<?xml version="1.0" encoding="UTF-8"?>
<body>
<h2 author="KOIDULA" number="54">54. KOIDULA KREUTZWALDILE.</h2>
<source>EKM EKLA, f 63, m 1:2, l. 32</source>
<p>[23.—29. oktoobril 1869.]<note place="end" n="1"><p>Dateeritud kooskõlas eelmise kirjaga (53), kus Kr. palub ennast märkida "sõprade seltsi — — minu pärast kõige viimase numbriga", vrd käesolevas kirjas: "Taadikene ei saa millalgi "viimaste" ritta". — Kiri on kirjutatud suure, selgesti loetava käekirjaga.</p></note></p>
<p><i>Ei lubata enne lugeda, kui silmad hoopis terved! Ilusasti sõna kuulda, tohtrihärra, kas mõistate? Mina olen vali koduarst, ei hooli tahtmisest midagi ja "pihtaandmisest" pole Teil ka asja, nii naerul nimetada — ärge mind ülearu ärritage! </i></p>
<lg type="poem">
<lg type="stanza">
<l>"Ja lääva latse kärsitus,</l>
<l>Sis vitsal vali hoop,</l>
<l>Ent kannap kasu kannatus,</l>
<l>Ämm<note place="end" n="2"><p>S.o ema. Need "L. Koidula lõunaeestikeelsed värsid" on selle sõnatähenduse näiteks toodud Aino Valmeti artiklis "Lisandeid eesti sugulusnimede uurimisele". — Eesti NSV Teaduste Akadeemia Emakeele Seltsi toimetised, nr 6. Nonaginta: Johannes Voldemar Veski 90. sünnipäevaks 27. juunil 1963. Tallinn, 1963, lk 269.</p></note> liinast saia toop."</l>
</lg>
</lg>
<p><i>Taadikene ei saa millalgi "viimaste" ritta; mina olen evangeeliumi usku (meie koolilapsed ütlesid "ehvangeli";) — — aga ma kardan, et ma temale liiga teen, sellepärast jäägu nüüd mõni hea nädal ja enam vaheaega, muidu teen Viru lauliku vaese hoopis pimedaks. Vaene armas isakene, mis Teie ka minuga peate kannatama! Ja mina ei või selle ette muud paremat midagi, kui Teid meeles pidada! Või — mis muidu? </i></p>
<p><i>L.</i></p>
</body>
